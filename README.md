# BIMguide
BIM guide scritta dal Laboratorio LiA-BIM della Scuola di Architettura (DIDA). Tale manuale è pensato per essere utilizzato dagli studenti del corso magistrale di Ingegneria Edile e dagli studenti del [Master BIM](https://www.lbimunifi.it/).

Il presente documento ha come obiettivo la condivisione delle procedure e delle metodologie BIM che dovranno essere implementate dagli studenti del corso magistrale di Ingegneria Edile e dagli studenti del [Master BIM](https://www.lbimunifi.it/) al fine di gestire digitalmente l'intero ciclo di vita degli immobili a loro assegnati. Questo documento si allinea ad un processo di gestione informativa in sviluppo da parte dell'Università degli Studi di Firenze ed aderisce alle prescrizioni normative italiane ed internazionali (UNI EN ISO 19650, UNI EN 17412, UNI 11337) anche attraverso l'utilizzo della metodologia *openBIM*, con l'obiettivo della creazione di un "Patrimonio Digitale" costituito dall'insieme dei modelli e delle informazioni relative agli immobili selezionati.

Le seguenti Linee Guida sono organizzate in **4 sezioni principali** come segue:

- **Sezione Generale**, nella quale sono riportate indicazioni di carattere generico sullo sviluppo del progetto;
- **Riferimenti Normativi**, nella quale sono indicate le norme cogenti e volontarie da applicarsi nello sviluppo del progetto BIM;
- **Sezione Tecnica**, in cui vengono rese esplicitate convenzioni e buone prassi da seguire per la modellazione BIM tramite il software di BIM authoring Autodesk Revit. Si riportano osservazioni su i sistemi di coordinate comuni, modalità di scambio dati ed accorgimenti per la redazione di elaborati grafici;
- **Sezione Gestionale**, che delinea obiettivi e utilizzi del BIM, definisce le origine per la produzione degli elaborati di progetto, esplicita regole di coordinamento tra le varie discipline, ruoli e responsabilità;
- **Allegati** richiamati nel testo del documento ed elencati in maniera esaustiva in calce allo stesso, sono parte integrante delle presenti Linee Guida.

Qualsiasi correzione o suggerimento è ben accolto. E' possibile fare un fork del repository o mandare delle issue.

# Autores
* [Andrea Bongini](andrea.bongini@unifi.it)
* [Carlo Biagini](carlo.biagini@unifi.it)
